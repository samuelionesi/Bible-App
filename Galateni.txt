1:1  Pavel, apostol nu de la oameni, nici printr-un om, ci prin Isus Hristos si prin Dumnezeu Tatal care L-a inviat din morti,
1:2  si toti fratii care sunt impreuna cu mine, catre bisericile Galatiei:
1:3  Har si pace voua de la Dumnezeu Tatal si de la Domnul nostru Isus Hristos!
1:4  El S-a dat pe Sine insusi pentru pacatele noastre, ca sa ne smulga din acest veac rau, dupa voia Dumnezeului nostru si Tatal.
1:5  A Lui sa fie slava in vecii vecilor! Amin.
1:6  Ma mir ca treceti asa de repede de la Cel ce v-a chemat prin harul lui Hristos la o alta Evanghelie.
1:7  Nu doar ca este o alta Evanghelie; dar sunt unii oameni care va tulbura si voiesc sa rastoarne Evanghelia lui Hristos.
1:8  Dar, chiar daca noi insine sau un inger din cer ar veni sa va propovaduiasca o Evanghelie deosebita de aceea pe care v-am propovaduit-o noi, sa fie anatema!
1:9  Cum am mai spus, o spun si acum: daca va propovaduieste cineva o Evanghelie deosebita de aceea pe care ati primit-o, sa fie anatema!
1:10 Caut eu oare, in clipa aceasta, sa capat bunavointa oamenilor sau bunavointa lui Dumnezeu? Sau caut sa plac oamenilor? Daca as mai cauta sa plac oamenilor, n-as fi robul lui Hristos.
1:11 Fratilor, va marturisesc ca Evanghelia propovaduita de mine nu este de obarsie omeneasca;
1:12 pentru ca n-am primit-o, nici n-am invatat-o de la vreun om, ci prin descoperirea lui Isus Hristos.
1:13 Ati auzit, in adevar, care era purtarea mea de altadata, in religia iudeilor. Cum, adica, prigoneam peste masura de mult Biserica lui Dumnezeu si faceam prapad in ea;
1:14 si cum eram mai inaintat in religia iudeilor decat multi din neamul meu, de o varsta cu mine. Eram insufletit de o ravna nespus de mare pentru datinile stramosesti.
1:15 Dar, cand Dumnezeu - care m-a pus deoparte din pantecele maicii mele si m-a chemat prin harul Sau - a gasit cu cale
1:16 sa descopere in mine pe Fiul Sau, ca sa-L vestesc intre Neamuri, indata, n-am intrebat pe niciun om,
1:17 nici nu m-am suit la Ierusalim la cei ce au fost apostoli inainte de mine, ci m-am dus in Arabia. Apoi m-am intors din nou la Damasc.
1:18 Dupa trei ani, m-am suit la Ierusalim sa fac cunostinta cu Chifa si am ramas la el cincisprezece zile.
1:19 Dar n-am vazut pe niciun altul dintre apostoli decat pe Iacov, fratele Domnului.
1:20 In cele ce va scriu, iata, inaintea lui Dumnezeu, nu mint.
1:21 Dupa aceea m-am dus in tinuturile Siriei si Ciliciei.
1:22 Si eram inca necunoscut la fata bisericilor lui Hristos care sunt in Iudeea.
1:23 Ele auzeau doar spunandu-se: "Cel ce ne prigonea odinioara acum propovaduieste credinta pe care cauta s-o nimiceasca odinioara."
1:24 Si slaveau pe Dumnezeu din pricina mea.
2:1  Dupa paisprezece ani, m-am suit din nou la Ierusalim impreuna cu Barnaba; si am luat cu mine si pe Tit.
2:2  M-am suit, in urma unei descoperiri, si le-am aratat Evanghelia pe care o propovaduiesc eu intre Neamuri, indeosebi celor mai cu vaza, ca nu cumva sa alerg sau sa fi alergat in zadar.
2:3  Nici chiar Tit, care era cu mine, macar ca era grec, n-a fost silit sa se taie imprejur
2:4  din pricina fratilor mincinosi, furisati si strecurati printre noi ca sa pandeasca slobozenia pe care o avem in Hristos Isus, cu gand sa ne aduca la robie;
2:5  noi nu ne-am supus si nu ne-am potrivit lor nicio clipa macar, pentru ca adevarul Evangheliei sa ramana cu voi.
2:6  Cei ce sunt socotiti ca fiind ceva - orice ar fi fost ei, nu-mi pasa: Dumnezeu nu cauta la fata oamenilor - acestia, zic, ei cei cu vaza nu mi-au adaugat nimic.
2:7  Ba dimpotriva, cand au vazut ca mie imi fusese incredintata Evanghelia pentru cei netaiati imprejur, dupa cum lui Petru ii fusese incredintata Evanghelia pentru cei taiati imprejur -
2:8  caci Cel ce facuse din Petru apostolul celor taiati imprejur, facuse si din mine apostolul Neamurilor -
2:9  si, cand au cunoscut harul care-mi fusese dat, Iacov, Chifa si Ioan, care sunt priviti ca stalpi, mi-au dat mie si lui Barnaba mana dreapta de insotire, ca sa mergem sa propovaduim: noi la Neamuri, iar ei la cei taiati imprejur.
2:10 Ne-au spus numai sa ne aducem aminte de cei saraci, si chiar asa am si cautat sa fac.
2:11 Dar, cand a venit Chifa in Antiohia, i-am stat impotriva, in fata, caci era de osandit.
2:12 In adevar, inainte de venirea unora de la Iacov, el manca impreuna cu Neamurile; dar, cand au venit ei, s-a ferit si a stat deoparte, de teama celor taiati imprejur.
2:13 Impreuna cu el au inceput sa se prefaca si ceilalti iudei, asa ca pana si Barnaba a fost prins in latul fatarniciei lor.
2:14 Cand i-am vazut eu ca nu umbla drept dupa adevarul Evangheliei, am spus lui Chifa in fata tuturor: "Daca tu, care esti iudeu, traiesti ca Neamurile, si nu ca iudeii, cum silesti pe Neamuri sa traiasca in felul iudeilor?"
2:15 Noi suntem iudei din fire, iar nu pacatosi dintre Neamuri.
2:16 Totusi, fiindca stim ca omul nu este socotit neprihanit prin faptele Legii, ci numai prin credinta in Isus Hristos, am crezut si noi in Hristos Isus, ca sa fim socotiti neprihaniti prin credinta in Hristos, iar nu prin faptele Legii; pentru ca nimeni nu va fi socotit neprihanit prin faptele Legii.
2:17 Dar, daca, in timp ce cautam sa fim socotiti neprihaniti in Hristos, si noi insine am fi gasiti ca pacatosi, este oare Hristos un slujitor al pacatului? Nicidecum!
2:18 Caci, daca zidesc iarasi lucrurile pe care le-am stricat, ma arat ca un calcator de lege.
2:19 Caci eu, prin Lege, am murit fata de Lege, ca sa traiesc pentru Dumnezeu.
2:20 Am fost rastignit impreuna cu Hristos, si traiescâ€¦ dar nu mai traiesc eu, ci Hristos traieste in mine. Si viata, pe care o traiesc acum in trup, o traiesc in credinta in Fiul lui Dumnezeu care m-a iubit si S-a dat pe Sine insusi pentru mine.
2:21 Nu vreau sa fac zadarnic harul lui Dumnezeu; caci, daca neprihanirea se capata prin Lege, degeaba a murit Hristos.
3:1  O, galateni nechibzuiti! Cine v-a fermecat pe voi, inaintea ochilor carora a fost zugravit Isus Hristos ca rastignit?
3:2  Iata numai ce voiesc sa stiu de la voi: prin faptele Legii ati primit voi Duhul ori prin auzirea credintei?
3:3  Sunteti asa de nechibzuiti? Dupa ce ati inceput prin Duhul, vreti acum sa sfarsiti prin firea pamanteasca?
3:4  In zadar ati suferit voi atat de mult? Daca in adevar, e in zadar!
3:5  Cel ce va da Duhul si face minuni printre voi le face oare prin faptele Legii sau prin auzirea credintei?
3:6  Tot asa si "Avraam a crezut pe Dumnezeu, si credinta aceasta i-a fost socotita ca neprihanire."
3:7  Intelegeti si voi, dar, ca fii ai lui Avraam sunt cei ce au credinta.
3:8  Scriptura, de asemenea, fiindca prevedea ca Dumnezeu va socoti neprihanite pe Neamuri, prin credinta, a vestit mai dinainte lui Avraam aceasta veste buna: "Toate neamurile vor fi binecuvantate in tine."
3:9  Asa ca cei ce se bizuie pe credinta sunt binecuvantati impreuna cu Avraam cel credincios.
3:10 Caci toti cei ce se bizuie pe faptele Legii sunt sub blestem; pentru ca este scris: "Blestemat este oricine nu staruie in toate lucrurile scrise in cartea Legii, ca sa le faca."
3:11 Si ca nimeni nu este socotit neprihanit inaintea lui Dumnezeu, prin Lege, este invederat, caci "cel neprihanit prin credinta va trai."
3:12 Insa Legea nu se intemeiaza pe credinta; ci ea zice: "Cine va face aceste lucruri va trai prin ele."
3:13 Hristos ne-a rascumparat din blestemul Legii, facandu-Se blestem pentru noi - fiindca este scris: "Blestemat e oricine este atarnat pe lemn" -
3:14 pentru ca binecuvantarea vestita lui Avraam sa vina peste Neamuri, in Hristos Isus, asa ca, prin credinta, noi sa primim Duhul fagaduit.
3:15 Fratilor, (vorbesc in felul oamenilor) un testament, chiar al unui om, odata intarit, totusi nimeni nu-l desfiinteaza, nici nu-i mai adauga ceva.
3:16 Acum, fagaduintele au fost facute "lui Avraam si semintei lui." Nu zice: "si semintelor" (ca si cum ar fi vorba de mai multe), ci ca si cum ar fi vorba numai de una: "si semintei tale", adica Hristos.
3:17 Iata ce vreau sa zic: un testament pe care l-a intarit Dumnezeu mai inainte, nu poate fi desfiintat, asa ca fagaduinta sa fie nimicita de Legea venita dupa patru sute treizeci de ani.
3:18 Caci, daca mostenirea ar veni din Lege, nu mai vine din fagaduinta; si Dumnezeu printr-o fagaduinta a dat-o lui Avraam.
3:19 Atunci pentru ce este Legea? Ea a fost adaugata din pricina calcarilor de lege, pana cand avea sa vina "Samanta" careia Ii fusese facuta fagaduinta; si a fost data prin ingeri, prin mana unui mijlocitor.
3:20 Dar mijlocitorul nu este mijlocitorul unei singure parti, pe cand Dumnezeu este unul singur.
3:21 Atunci oare Legea este impotriva fagaduintelor lui Dumnezeu? Nicidecum! Daca s-ar fi dat o Lege care sa poata da viata, intr-adevar, neprihanirea ar veni din Lege.
3:22 Dar Scriptura a inchis totul sub pacat, pentru ca fagaduinta sa fie data celor ce cred prin credinta in Isus Hristos.
3:23 Inainte de venirea credintei, noi eram sub paza Legii, inchisi pentru credinta care trebuia sa fie descoperita.
3:24 Astfel, Legea ne-a fost un indrumator spre Hristos, ca sa fim socotiti neprihaniti prin credinta.
3:25 Dupa ce a venit credinta, nu mai suntem sub indrumatorul acesta.
3:26 Caci toti sunteti fii ai lui Dumnezeu, prin credinta in Hristos Isus.
3:27 Toti care ati fost botezati pentru Hristos v-ati imbracat cu Hristos.
3:28 Nu mai este nici iudeu, nici grec; nu mai este nici rob, nici slobod; nu mai este nici parte barbateasca, nici parte femeiasca, fiindca toti sunteti una in Hristos Isus.
3:29 Si, daca sunteti ai lui Hristos, sunteti "samanta" lui Avraam, mostenitori prin fagaduinta.
4:1  Dar, cata vreme mostenitorul este nevarstnic, eu spun ca nu se deosebeste cu nimic de un rob, macar ca este stapan pe tot.
4:2  Ci este sub epitropi si ingrijitori, pana la vremea randuita de tatal sau.
4:3  Tot asa si noi, cand eram nevarstnici, eram sub robia invataturilor incepatoare ale lumii.
4:4  Dar, cand a venit implinirea vremii, Dumnezeu a trimis pe Fiul Sau, nascut din femeie, nascut sub Lege,
4:5  ca sa rascumpere pe cei ce erau sub Lege, pentru ca sa capatam infierea.
4:6  Si, pentru ca sunteti fii, Dumnezeu ne-a trimis in inima Duhul Fiului Sau care striga: "Ava", adica: "Tata!"
4:7  Asa ca nu mai esti rob, ci fiu; si, daca esti fiu, esti si mostenitor, prin Dumnezeu.
4:8  Odinioara, cand nu cunosteati pe Dumnezeu, erati robiti celor ce din firea lor nu sunt dumnezei.
4:9  Dar acum, dupa ce ati cunoscut pe Dumnezeu sau, mai bine zis, dupa ce ati fost cunoscuti de Dumnezeu, cum va mai intoarceti iarasi la acele invataturi incepatoare, slabe si saracacioase, carora vreti sa va supuneti din nou?
4:10 Voi paziti zile, luni, vremuri si ani.
4:11 Ma tem sa nu ma fi ostenit degeaba pentru voi.
4:12 Fratilor, va rog sa fiti ca mine, caci si eu sunt ca voi. Nu mi-ati facut nicio nedreptate.
4:13 Dimpotriva, stiti ca in neputinta trupului v-am propovaduit Evanghelia pentru intaia data.
4:14 Si n-ati aratat nici dispret, nici dezgust fata de ceea ce era o ispita pentru voi in trupul meu; dimpotriva, m-ati primit ca pe un inger al lui Dumnezeu, ca pe insusi Hristos Isus.
4:15 Unde este, dar, fericirea voastra? Caci va marturisesc ca, daca ar fi fost cu putinta, v-ati fi scos pana si ochii si mi i-ati fi dat.
4:16 M-am facut oare vrajmasul vostru pentru ca v-am spus adevarul?
4:17 Nu cu gand bun sunt plini de ravna ei pentru voi, ci vor sa va dezlipeasca de noi, ca sa fiti plini de ravna fata de ei.
4:18 Este bine sa fii plin de ravna totdeauna pentru bine, nu numai cand sunt de fata la voi.
4:19 Copilasii mei, pentru care iarasi simt durerile nasterii, pana ce va lua Hristos chip in voi!
4:20 O, cum as vrea sa fiu acum de fata la voi si sa-mi schimb glasul; caci nu stiu ce sa mai cred!
4:21 Spuneti-mi voi, care voiti sa fiti sub Lege, n-ascultati voi Legea?
4:22 Caci este scris ca Avraam a avut doi fii: unul din roaba, si unul din femeia sloboda.
4:23 Dar cel din roaba s-a nascut in chip firesc, iar cel din femeia sloboda s-a nascut prin fagaduinta.
4:24 Lucrurile acestea trebuie luate in alt inteles: acestea sunt doua legaminte: unul, de pe muntele Sinai, naste pentru robie si este Agar -
4:25 caci Agar este muntele Sinai din Arabia - si raspunde Ierusalimului de acum care este in robie impreuna cu copiii sai.
4:26 Dar Ierusalimul cel de sus este slobod, si el este mama noastra.
4:27 Fiindca este scris: "Bucura-te, stearpo, care nu nasti deloc! Izbucneste de bucurie si striga, tu, care nu esti in durerile nasterii! Caci copiii celei parasite vor fi in numar mai mare decat copiii celei cu barbat."
4:28 Si voi, fratilor, ca si Isaac, voi sunteti copii ai fagaduintei.
4:29 Si, cum s-a intamplat atunci, ca cel ce se nascuse in chip firesc prigonea pe cel ce se nascuse prin Duhul, tot asa se intampla si acum.
4:30 Dar ce zice Scriptura? "Izgoneste pe roaba si pe fiul ei; caci fiul roabei nu va mosteni impreuna cu fiul femeii slobode."
4:31 De aceea, fratilor, noi nu suntem copiii celei roabe, ci ai femeii slobode. Hristos ne-a izbavit ca sa fim slobozi.
5:1  Ramaneti, dar, tari si nu va plecati iarasi sub jugul robiei.
5:2  Iata, eu, Pavel, va spun ca, daca va veti taia imprejur, Hristos nu va va folosi la nimic.
5:3  Si marturisesc iarasi, inca o data, oricarui om care primeste taierea imprejur, ca este dator sa implineasca toata Legea.
5:4  Voi, care voiti sa fiti socotiti neprihaniti prin Lege, v-ati despartit de Hristos; ati cazut din har.
5:5  Caci noi, prin Duhul, asteptam prin credinta nadejdea neprihanirii.
5:6  Caci, in Isus Hristos, nici taierea imprejur, nici netaierea imprejur n-au vreun pret, ci credinta care lucreaza prin dragoste.
5:7  Voi alergati bine: cine v-a taiat calea, ca sa n-ascultati de adevar?
5:8  Induplecarea aceasta nu vine de la Cel ce v-a chemat.
5:9  Putin aluat face sa se dospeasca toata plamadeala.
5:10 Eu, cu privire la voi, am in Domnul increderea ca nu ganditi altfel. Dar cel ce va tulbura va purta osanda, oricine ar fi el.
5:11 Cat despre mine, fratilor, daca mai propovaduiesc taierea imprejur, de ce mai sunt prigonit? Atunci pricina de poticnire a crucii s-a dus.
5:12 Si schilodeasca-se odata cei ce va tulbura!
5:13 Fratilor, voi ati fost chemati la slobozenie. Numai nu faceti din slobozenie o pricina ca sa traiti pentru firea pamanteasca, ci slujiti-va unii altora in dragoste.
5:14 Caci toata Legea se cuprinde intr-o singura porunca: "Sa iubesti pe aproapele tau ca pe tine insuti."
5:15 Dar, daca va muscati si va mancati unii pe altii, luati seama sa nu fiti nimiciti unii de altii.
5:16 Zic, dar: umblati carmuiti de Duhul si nu impliniti poftele firii pamantesti.
5:17 Caci firea pamanteasca pofteste impotriva Duhului, si Duhul impotriva firii pamantesti: sunt lucruri potrivnice unele altora, asa ca nu puteti face tot ce voiti.
5:18 Daca sunteti calauziti de Duhul, nu sunteti sub Lege.
5:19 Si faptele firii pamantesti sunt cunoscute si sunt acestea: preacurvia, curvia, necuratia, desfranarea,
5:20 inchinarea la idoli, vrajitoria, vrajbile, certurile, zavistiile, maniile, neintelegerile, dezbinarile, certurile de partide,
5:21 pizmele, uciderile, betiile, imbuibarile si alte lucruri asemanatoare cu acestea. Va spun mai dinainte, cum am mai spus, ca cei ce fac astfel de lucruri nu vor mosteni Imparatia lui Dumnezeu.
5:22 Roada Duhului, dimpotriva, este: dragostea, bucuria, pacea, indelunga rabdare, bunatatea, facerea de bine, credinciosia,
5:23 blandetea, infranarea poftelor. Impotriva acestor lucruri nu este lege.
5:24 Cei ce sunt ai lui Hristos Isus si-au rastignit firea pamanteasca impreuna cu patimile si poftele ei.
5:25 Daca traim prin Duhul, sa si umblam prin Duhul.
5:26 Sa nu umblam dupa o slava desarta, intaratandu-ne unii pe altii si pizmuindu-ne unii pe altii.
6:1  Fratilor, chiar daca un om ar cadea deodata in vreo greseala, voi, care sunteti duhovnicesti, sa-l ridicati cu duhul blandetii. Si ia seama la tine insuti, ca sa nu fii ispitit si tu.
6:2  Purtati-va sarcinile unii altora si veti implini astfel legea lui Hristos.
6:3  Daca vreunul crede ca este ceva, macar ca nu este nimic, se insala singur.
6:4  Fiecare sa-si cerceteze fapta lui, si atunci va avea cu ce sa se laude numai in ce-l priveste pe el, si nu cu privire la altii;
6:5  caci fiecare isi va purta sarcina lui insusi.
6:6  Cine primeste invatatura in Cuvant sa faca parte din toate bunurile lui si celui ce-l invata.
6:7  Nu va inselati: "Dumnezeu nu Se lasa sa fie batjocorit." Ce seamana omul, aceea va si secera.
6:8  Cine seamana in firea lui pamanteasca va secera din firea pamanteasca putrezirea; dar cine seamana in Duhul va secera din Duhul viata vesnica.
6:9  Sa nu obosim in facerea binelui; caci, la vremea potrivita, vom secera, daca nu vom cadea de oboseala.
6:10 Asadar, cat avem prilej, sa facem bine la toti, si mai ales fratilor in credinta.
6:11 Uitati-va cu ce slove mari v-am scris, cu insasi mana mea!
6:12 Toti cei ce umbla dupa placerea oamenilor va silesc sa primiti taierea imprejur, numai ca sa nu sufere ei prigonire pentru crucea lui Hristos.
6:13 Caci nici ei, care au primit taierea imprejur, nu pazesc Legea; ci voiesc doar ca voi sa primiti taierea imprejur, pentru ca sa se laude ei cu trupul vostru.
6:14 In ce ma priveste, departe de mine gandul sa ma laud cu altceva decat cu crucea Domnului nostru Isus Hristos, prin care lumea este rastignita fata de mine, si eu fata de lume!
6:15 Caci, in Hristos Isus, nici taierea imprejur, nici netaierea imprejur nu sunt nimic, ci a fi o faptura noua.
6:16 Si peste toti cei ce vor umbla dupa dreptarul acesta si peste Israelul lui Dumnezeu sa fie pace si indurare!
6:17 De acum incolo nimeni sa nu ma mai necajeasca pentru ca port semnele Domnului Isus pe trupul meu.
6:18 Fratilor, harul Domnului nostru Isus Hristos sa fie cu duhul vostru! Amin.