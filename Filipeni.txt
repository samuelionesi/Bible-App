1:1  Pavel si Timotei, robi ai lui Isus Hristos, catre toti sfintii in Hristos Isus care sunt in Filipi, impreuna cu episcopii si diaconii:
1:2  Har voua si pace de la Dumnezeu, Tatal nostru, si de la Domnul Isus Hristos!
1:3  Multumesc Dumnezeului meu pentru toata aducerea aminte pe care o pastrez despre voi.
1:4  In toate rugaciunile mele ma rog pentru voi toti, cu bucurie,
1:5  pentru partea pe care o luati la Evanghelie, din cea dintai zi pana acum.
1:6  Sunt incredintat ca Acela care a inceput in voi aceasta buna lucrare o va ispravi pana in ziua lui Isus Hristos.
1:7  Este drept sa gandesc astfel despre voi toti, fiindca va port in inima mea, intrucat, atat in lanturile mele cat si in apararea si intarirea Evangheliei, voi sunteti toti partasi aceluiasi har.
1:8  Caci martor imi este Dumnezeu ca va iubesc pe toti cu o dragoste nespusa, in Isus Hristos.
1:9  Si ma rog ca dragostea voastra sa creasca tot mai mult in cunostinta si orice pricepere,
1:10 ca sa deosebiti lucrurile alese, pentru ca sa fiti curati si sa nu va poticniti pana in ziua venirii lui Hristos,
1:11 plini de roada neprihanirii, prin Isus Hristos, spre slava si lauda lui Dumnezeu.
1:12 Vreau sa stiti, fratilor, ca imprejurarile in care ma gasesc, mai degraba au lucrat la inaintarea Evangheliei.
1:13 In adevar, in toata curtea imparateasca si pretutindeni aiurea, toti stiu ca sunt pus in lanturi din pricina lui Isus Hristos.
1:14 Si cei mai multi din frati, imbarbatati de lanturile mele, au si mai multa indrazneala sa vesteasca fara teama Cuvantul lui Dumnezeu.
1:15 Unii, este adevarat, propovaduiesc pe Hristos din pizma si din duh de cearta; dar altii, din bunavointa.
1:16 Acestia din urma lucreaza din dragoste, ca unii care stiu ca eu sunt insarcinat cu apararea Evangheliei;
1:17 cei dintai, din duh de cearta vestesc pe Hristos nu cu gand curat, ci ca sa mai adauge un necaz la lanturile mele.
1:18 Ce ne pasa? Oricum, fie de ochii lumii, fie din toata inima, Hristos este propovaduit. Eu ma bucur de lucrul acesta si ma voi bucura.
1:19 Caci stiu ca lucrul acesta se va intoarce spre mantuirea mea prin rugaciunile voastre si prin ajutorul Duhului lui Isus Hristos.
1:20 Ma astept si nadajduiesc cu tarie ca nu voi fi dat de rusine cu nimic; ci ca acum, ca totdeauna, Hristos va fi proslavit cu indrazneala in trupul meu, fie prin viata mea, fie prin moartea mea.
1:21 Caci pentru mine a trai este Hristos, si a muri este un castig.
1:22 Dar, daca trebuie sa mai traiesc in trup, face sa traiesc; si nu stiu ce trebuie sa aleg.
1:23 Sunt strans din doua parti: as dori sa ma mut si sa fiu impreuna cu Hristos, caci ar fi cu mult mai bine;
1:24 dar, pentru voi, este mai de trebuinta sa raman in trup.
1:25 Si sunt incredintat si stiu ca voi ramane si voi trai cu voi toti, pentru inaintarea si bucuria credintei voastre;
1:26 pentru ca, prin intoarcerea mea la voi, sa aveti in mine o mare pricina de lauda in Isus Hristos.
1:27 Numai, purtati-va intr-un chip vrednic de Evanghelia lui Hristos, pentru ca, fie ca voi veni sa va vad, fie ca voi ramane departe de voi, sa aud despre voi ca ramaneti tari in acelasi duh si ca luptati cu un suflet pentru credinta Evangheliei,
1:28 fara sa va lasati inspaimantati de potrivnici; lucrul acesta este pentru ei o dovada de pierzare, si de mantuirea voastra, si aceasta de la Dumnezeu.
1:29 Caci, cu privire la Hristos, voua vi s-a dat harul nu numai sa credeti in El, ci sa si patimiti pentru El
1:30 si sa si duceti, cum si faceti, aceeasi lupta pe care ati vazut-o la mine si pe care auziti ca o duc si acum.
2:1  Deci, daca este vreo indemnare in Hristos, daca este vreo mangaiere in dragoste, daca este vreo legatura a Duhului, daca este vreo milostivire si vreo indurare,
2:2  faceti-mi bucuria deplina si aveti o simtire, o dragoste, un suflet si un gand.
2:3  Nu faceti nimic din duh de cearta sau din slava desarta; ci, in smerenie, fiecare sa priveasca pe altul mai presus de el insusi.
2:4  Fiecare din voi sa se uite nu la foloasele lui, ci si la foloasele altora.
2:5  Sa aveti in voi gandul acesta care era si in Hristos Isus:
2:6  El, macar ca avea chipul lui Dumnezeu, totusi n-a crezut ca un lucru de apucat sa fie deopotriva cu Dumnezeu,
2:7  ci S-a dezbracat pe Sine insusi si a luat un chip de rob, facandu-Se asemenea oamenilor.
2:8  La infatisare a fost gasit ca un om, S-a smerit si S-a facut ascultator pana la moarte, si inca moarte de cruce.
2:9  De aceea si Dumnezeu L-a inaltat nespus de mult si I-a dat Numele care este mai presus de orice nume;
2:10 pentru ca, in Numele lui Isus, sa se plece orice genunchi al celor din ceruri, de pe pamant si de sub pamant,
2:11 si orice limba sa marturiseasca, spre slava lui Dumnezeu Tatal, ca Isus Hristos este Domnul.
2:12 Astfel, dar, preaiubitilor, dupa cum totdeauna ati fost ascultatori, duceti pana la capat mantuirea voastra, cu frica si cutremur, nu numai cand sunt eu de fata, ci cu mult mai mult acum, in lipsa mea.
2:13 Caci Dumnezeu este Acela care lucreaza in voi si va da, dupa placerea Lui, si vointa si infaptuirea.
2:14 Faceti toate lucrurile fara cartiri si fara sovaieli,
2:15 ca sa fiti fara prihana si curati, copii ai lui Dumnezeu, fara vina, in mijlocul unui neam ticalos si stricat, in care straluciti ca niste lumini in lume,
2:16 tinand sus Cuvantul vietii; asa ca, in ziua lui Hristos, sa ma pot lauda ca n-am alergat, nici nu m-am ostenit in zadar.
2:17 Si chiar daca va trebui sa fiu turnat ca o jertfa de bautura peste jertfa si slujba credintei voastre, eu ma bucur, si ma bucur cu voi toti.
2:18 Tot asa si voi, bucurati-va, si bucurati-va impreuna cu mine.
2:19 Nadajduiesc, in Domnul Isus, sa va trimit in curand pe Timotei, ca sa fiu si eu cu inima buna cand o sa am stiri despre voi.
2:20 Caci n-am pe nimeni care sa-mi impartaseasca simtirile ca el si sa se ingrijeasca intr-adevar de starea voastra.
2:21 Ce-i drept, toti umbla dupa foloasele lor, si nu dupa ale lui Isus Hristos.
2:22 Stiti ravna lui incercata; cum, ca un copil cu tatal lui, a lucrat ca un rob impreuna cu mine pentru inaintarea Evangheliei.
2:23 Pe el, dar, nadajduiesc sa vi-l trimit, de indata ce voi vedea ce intorsatura vor lua lucrurile cu privire la mine.
2:24 Si am incredere in Domnul ca in curand voi veni si eu.
2:25 Am socotit de trebuinta sa va trimit pe Epafrodit, fratele si tovarasul meu de lucru si de lupta, trimisul si slujitorul vostru pentru nevoile mele.
2:26 Caci dorea fierbinte sa va vada pe toti; si era foarte mahnit, pentru ca aflaserati ca a fost bolnav.
2:27 Ce-i drept, a fost bolnav si foarte aproape de moarte, dar Dumnezeu a avut mila de el. Si nu numai de el, ci si de mine, ca sa n-am intristare peste intristare.
2:28 L-am trimis, dar, cu atat mai in graba, ca sa-l vedeti si sa va bucurati iarasi si sa fiu si eu mai putin mahnit.
2:29 Primiti-l deci in Domnul, cu toata bucuria; si pretuiti pe astfel de oameni.
2:30 Caci pentru lucrul lui Hristos a fost el aproape de moarte si si-a pus viata in joc, ca sa implineasca ce lipsea slujbei voastre pentru mine.
3:1  Incolo, fratii mei, bucurati-va in Domnul. Mie nu-mi este greu sa va scriu mereu aceleasi lucruri, iar voua va este de folos.
3:2  Paziti-va de cainii aceia; paziti-va de lucratorii aceia rai; paziti-va de scrijelitii aceia!
3:3  Caci cei taiati imprejur suntem noi care slujim lui Dumnezeu prin Duhul lui Dumnezeu, care ne laudam in Hristos Isus si care nu ne punem increderea in lucrurile pamantesti.
3:4  Macar ca eu as avea pricina de incredere chiar in lucrurile pamantesti. Daca altul crede ca se poate increde in lucrurile pamantesti, eu si mai mult;
3:5  eu, care sunt taiat imprejur a opta zi, din neamul lui Israel, din semintia lui Beniamin, evreu din evrei; in ce priveste Legea, fariseu;
3:6  in ce priveste ravna, prigonitor al Bisericii; cu privire la neprihanirea pe care o da Legea, fara prihana.
3:7  Dar lucrurile care pentru mine erau castiguri le-am socotit ca o pierdere, din pricina lui Hristos.
3:8  Ba inca si acum privesc toate aceste lucruri ca o pierdere, fata de pretul nespus de mare al cunoasterii lui Hristos Isus, Domnul meu. Pentru El am pierdut toate si le socotesc ca un gunoi, ca sa castig pe Hristos
3:9  si sa fiu gasit in El, nu avand o neprihanire a mea pe care mi-o da Legea, ci aceea care se capata prin credinta in Hristos, neprihanirea pe care o da Dumnezeu, prin credinta.
3:10 Si sa-L cunosc pe El si puterea invierii Lui, si partasia suferintelor Lui, si sa ma fac asemenea cu moartea Lui;
3:11 ca sa ajung cu orice chip, daca voi putea, la invierea din morti.
3:12 Nu ca am si castigat premiul sau ca am si ajuns desavarsit; dar alerg inainte, cautand sa-l apuc, intrucat si eu am fost apucat de Hristos Isus.
3:13 Fratilor, eu nu cred ca l-am apucat inca; dar fac un singur lucru: uitand ce este in urma mea si aruncandu-ma spre ce este inainte,
3:14 alerg spre tinta, pentru premiul chemarii ceresti a lui Dumnezeu, in Hristos Isus.
3:15 Gandul acesta, dar, sa ne insufleteasca pe toti care suntem desavarsiti; si, daca in vreo privinta sunteti de alta parere, Dumnezeu va va lumina si in aceasta privinta.
3:16 Dar, in lucrurile in care am ajuns de aceeasi parere, sa umblam la fel.
3:17 Urmati-ma pe mine, fratilor, si uitati-va bine la cei ce se poarta dupa pilda pe care o aveti in noi.
3:18 Caci v-am spus de multe ori, si va mai spun si acum, plangand: sunt multi care se poarta ca vrajmasi ai crucii lui Hristos.
3:19 Sfarsitul lor va fi pierzarea. Dumnezeul lor este pantecele, si slava lor este in rusinea lor, si se gandesc la lucrurile de pe pamant.
3:20 Dar cetatenia noastra este in ceruri, de unde si asteptam ca Mantuitor pe Domnul Isus Hristos.
3:21 El va schimba trupul starii noastre smerite si-l va face asemenea trupului slavei Sale, prin lucrarea puterii pe care o are de a-Si supune toate lucrurile.
4:1  De aceea, preaiubitii si mult doritii mei frati, bucuria si cununa mea, ramaneti astfel tari in Domnul, preaiubitilor!
4:2  Indemn pe Evodia si indemn pe Sintichia sa fie cu un gand in Domnul.
4:3  Si pe tine, adevarat tovaras de jug, te rog sa vii in ajutorul femeilor acestora, care au lucrat impreuna cu mine pentru Evanghelie, cu Clement si cu ceilalti tovarasi de lucru ai mei, ale caror nume sunt scrise in Cartea vietii.
4:4  Bucurati-va totdeauna in Domnul! Iarasi zic: Bucurati-va!
4:5  Blandetea voastra sa fie cunoscuta de toti oamenii. Domnul este aproape.
4:6  Nu va ingrijorati de nimic; ci, in orice lucru, aduceti cererile voastre la cunostinta lui Dumnezeu, prin rugaciuni si cereri, cu multumiri.
4:7  Si pacea lui Dumnezeu, care intrece orice pricepere, va va pazi inimile si gandurile in Hristos Isus.
4:8  Incolo, fratii mei, tot ce este adevarat, tot ce este vrednic de cinste, tot ce este drept, tot ce este curat, tot ce este vrednic de iubit, tot ce este vrednic de primit, orice fapta buna si orice lauda, aceea sa va insufleteasca.
4:9  Ce ati invatat, ce ati primit si auzit de la mine si ce ati vazut in mine, faceti. Si Dumnezeul pacii va fi cu voi.
4:10 Am avut o mare bucurie in Domnul, ca, in sfarsit, ati putut sa va innoiti iarasi simtamintele voastre fata de mine. Va gandeati voi la asa ceva, dar va lipsea prilejul.
4:11 Nu zic lucrul acesta avand in vedere nevoile mele; caci m-am deprins sa fiu multumit cu starea in care ma gasesc.
4:12 Stiu sa traiesc smerit si stiu sa traiesc in belsug. In totul si pretutindeni m-am deprins sa fiu satul si flamand, sa fiu in belsug si sa fiu in lipsa.
4:13 Pot totul in Hristos care ma intareste.
4:14 Dar bine ati facut ca ati luat parte la stramtorarea mea.
4:15 Stiti voi insiva, filipenilor, ca, la inceputul Evangheliei, cand am plecat din Macedonia, nicio biserica n-a avut legatura cu mine in ce priveste "darea" si "primirea" afara de voi.
4:16 Caci mi-ati trimis in Tesalonic, o data, si chiar de doua ori, ceva pentru nevoile mele.
4:17 Nu ca umblu dupa daruri. Dimpotriva, umblu dupa castigul care prisoseste in folosul vostru.
4:18 Am de toate si sunt in belsug. Sunt bogat de cand am primit prin Epafrodit ce mi-ati trimisâ€¦ un miros de buna mireasma, o jertfa bine primita si placuta lui Dumnezeu.
4:19 Si Dumnezeul meu sa ingrijeasca de toate trebuintele voastre, dupa bogatia Sa, in slava, in Isus Hristos.
4:20 A lui Dumnezeu si Tatal nostru sa fie slava in vecii vecilor! Amin.
4:21 Spuneti sanatate fiecarui sfant in Hristos Isus. Fratii care sunt cu mine va trimit sanatate.
4:22 Toti sfintii va trimit sanatate, mai ales cei din casa cezarului.
4:23 Harul Domnului Isus Hristos sa fie cu voi cu toti! Amin.