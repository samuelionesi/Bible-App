1:1  Pavel, apostol al lui Isus Hristos, prin voia lui Dumnezeu, catre sfintii care sunt in Efes si credinciosii in Hristos Isus:
1:2  Har si pace de la Dumnezeu, Tatal nostru, si de la Domnul Isus Hristos.
1:3  Binecuvantat sa fie Dumnezeu, Tatal Domnului nostru Isus Hristos, care ne-a binecuvantat cu tot felul de binecuvantari duhovnicesti, in locurile ceresti, in Hristos.
1:4  In El, Dumnezeu ne-a ales inainte de intemeierea lumii, ca sa fim sfinti si fara prihana inaintea Lui, dupa ce, in dragostea Lui,
1:5  ne-a randuit mai dinainte sa fim infiati prin Isus Hristos, dupa buna placere a voii Sale,
1:6  spre lauda slavei harului Sau pe care ni l-a dat in Preaiubitul Lui.
1:7  In El avem rascumpararea, prin sangele Lui, iertarea pacatelor, dupa bogatiile harului Sau
1:8  pe care l-a raspandit din belsug peste noi, prin orice fel de intelepciune si de pricepere;
1:9  caci a binevoit sa ne descopere taina voii Sale, dupa planul pe care-l alcatuise in Sine insusi,
1:10 ca sa-l aduca la indeplinire la implinirea vremurilor, spre a-Si uni iarasi intr-unul, in Hristos, toate lucrurile: cele din ceruri si cele de pe pamant.
1:11 In El am fost facuti si mostenitori, fiind randuiti mai dinainte, dupa hotararea Aceluia care face toate dupa sfatul voii Sale,
1:12 ca sa slujim de lauda slavei Sale, noi, care mai dinainte am nadajduit in Hristos.
1:13 Si voi, dupa ce ati auzit Cuvantul adevarului (Evanghelia mantuirii voastre), ati crezut in El si ati fost pecetluiti cu Duhul Sfant care fusese fagaduit
1:14 si care este o arvuna a mostenirii noastre, pentru rascumpararea celor castigati de Dumnezeu, spre lauda slavei Lui.
1:15 De aceea si eu, de cand am auzit despre credinta in Domnul Isus care este in voi si despre dragostea voastra pentru toti sfintii,
1:16 nu incetez sa aduc multumiri pentru voi, cand va pomenesc in rugaciunile mele.
1:17 Si ma rog ca Dumnezeul Domnului nostru Isus Hristos, Tatal slavei, sa va dea un duh de intelepciune si de descoperire, in cunoasterea Lui,
1:18 si sa va lumineze ochii inimii ca sa pricepeti care este nadejdea chemarii Lui, care este bogatia slavei mostenirii Lui in sfinti
1:19 si care este fata de noi, credinciosii, nemarginita marime a puterii Sale, dupa lucrarea puterii tariei Lui,
1:20 pe care a desfasurat-o in Hristos, prin faptul ca L-a inviat din morti si L-a pus sa sada la dreapta Sa, in locurile ceresti,
1:21 mai presus de orice domnie, de orice stapanire, de orice putere, de orice dregatorie si de orice nume care se poate numi, nu numai in veacul acesta, ci si in cel viitor.
1:22 El I-a pus totul sub picioare si L-a dat capetenie peste toate lucrurile, Bisericii,
1:23 care este trupul Lui, plinatatea Celui ce indeplineste totul in toti.
2:1  Voi erati morti in greselile si in pacatele voastre
2:2  in care traiati odinioara, dupa mersul lumii acesteia, dupa domnul puterii vazduhului, a duhului care lucreaza acum in fiii neascultarii.
2:3  Intre ei eram si noi toti odinioara, cand traiam in poftele firii noastre pamantesti, cand faceam voile firii pamantesti si ale gandurilor noastre si eram din fire copii ai maniei, ca si ceilalti.
2:4  Dar Dumnezeu, care este bogat in indurare, pentru dragostea cea mare cu care ne-a iubit,
2:5  macar ca eram morti in greselile noastre, ne-a adus la viata impreuna cu Hristos (prin har sunteti mantuiti).
2:6  El ne-a inviat impreuna si ne-a pus sa sedem impreuna in locurile ceresti, in Hristos Isus,
2:7  ca sa arate in veacurile viitoare nemarginita bogatie a harului Sau, in bunatatea Lui fata de noi in Hristos Isus.
2:8  Caci prin har ati fost mantuiti, prin credinta. Si aceasta nu vine de la voi; ci este darul lui Dumnezeu.
2:9  Nu prin fapte, ca sa nu se laude nimeni.
2:10 Caci noi suntem lucrarea Lui si am fost ziditi in Hristos Isus pentru faptele bune pe care le-a pregatit Dumnezeu mai dinainte, ca sa umblam in ele.
2:11 De aceea, voi, care altadata erati Neamuri din nastere, numiti netaiati imprejur de catre aceia care se cheama taiati imprejur, si care sunt taiati imprejur in trup de mana omului:
2:12 aduceti-va aminte ca in vremea aceea erati fara Hristos, fara drept de cetatenie in Israel, straini de legamintele fagaduintei, fara nadejde si fara Dumnezeu in lume.
2:13 Dar acum, in Hristos Isus, voi, care odinioara erati departati, ati fost apropiati prin sangele lui Hristos.
2:14 Caci El este pacea noastra care din doi a facut unul si a surpat zidul de la mijloc care-i despartea,
2:15 si, in trupul Lui, a inlaturat vrajmasia dintre ei, Legea poruncilor, in oranduirile ei, ca sa faca pe cei doi sa fie in El insusi un singur om nou, facand astfel pace;
2:16 si a impacat pe cei doi cu Dumnezeu intr-un singur trup, prin cruce, prin care a nimicit vrajmasia.
2:17 El a venit astfel sa aduca vestea buna a pacii voua, celor ce erati departe, si pace celor ce erau aproape.
2:18 Caci, prin El, si unii si altii avem intrare la Tatal, intr-un Duh.
2:19 Asadar, voi nu mai sunteti nici straini, nici oaspeti ai casei, ci sunteti impreuna cetateni cu sfintii, oameni din casa lui Dumnezeu,
2:20 fiind ziditi pe temelia apostolilor si prorocilor, piatra din capul unghiului fiind Isus Hristos.
2:21 In El toata cladirea, bine inchegata, creste ca sa fie un Templu sfant in Domnul.
2:22 Si prin El si voi sunteti ziditi impreuna, ca sa fiti un locas al lui Dumnezeu, prin Duhul.
3:1  Iata de ce eu, Pavel, intemnitatul lui Isus Hristos pentru voi, Neamurilor...
3:2  (Daca cel putin ati auzit de ispravnicia harului lui Dumnezeu care mi-a fost data fata de voi.
3:3  Prin descoperire dumnezeiasca am luat cunostinta de taina aceasta despre care v-am scris in putine cuvinte.
3:4  Citindu-le, va puteti inchipui priceperea pe care o am eu despre taina lui Hristos,
3:5  care n-a fost facuta cunoscut fiilor oamenilor in celelalte veacuri, in felul cum a fost descoperita acum sfintilor apostoli si proroci ai lui Hristos, prin Duhul.
3:6  Ca, adica, Neamurile sunt impreuna mostenitoare cu noi, alcatuiesc un singur trup cu noi si iau parte cu noi la aceeasi fagaduinta in Hristos Isus, prin Evanghelia aceea,
3:7  al carei slujitor am fost facut eu, dupa darul harului lui Dumnezeu dat mie prin lucrarea puterii Lui.
3:8  Da, mie, care sunt cel mai neinsemnat dintre toti sfintii, mi-a fost dat harul acesta sa vestesc Neamurilor bogatiile nepatrunse ale lui Hristos
3:9  si sa pun in lumina inaintea tuturor care este ispravnicia acestei taine, ascunse din veacuri in Dumnezeu, care a facut toate lucrurile;
3:10 pentru ca domniile si stapanirile din locurile ceresti sa cunoasca azi, prin Biserica, intelepciunea nespus de felurita a lui Dumnezeu,
3:11 dupa planul vesnic pe care l-a facut in Hristos Isus, Domnul nostru.
3:12 In El avem, prin credinta in El, slobozenia si apropierea de Dumnezeu cu incredere.
3:13 Va rog iarasi sa nu va pierdeti cumpatul din pricina necazurilor mele pentru voi: aceasta este slava voastra.)
3:14 â€¦Iata de ce, zic, imi plec genunchii inaintea Tatalui Domnului nostru Isus Hristos,
3:15 din care isi trage numele orice familie, in ceruri si pe pamant,
3:16 si-L rog ca, potrivit cu bogatia slavei Sale, sa va faca sa va intariti in putere, prin Duhul Lui, in omul dinauntru,
3:17 asa incat Hristos sa locuiasca in inimile voastre prin credinta; pentru ca, avand radacina si temelia pusa in dragoste,
3:18 sa puteti pricepe impreuna cu toti sfintii care este largimea, lungimea, adancimea si inaltimea;
3:19 si sa cunoasteti dragostea lui Hristos care intrece orice cunostinta, ca sa ajungeti plini de toata plinatatea lui Dumnezeu.
3:20 Iar a Celui ce, prin puterea care lucreaza in noi, poate sa faca nespus mai mult decat cerem sau gandim noi,
3:21 a Lui sa fie slava in Biserica si in Hristos Isus, din neam in neam, in vecii vecilor! Amin.
4:1  Va sfatuiesc, dar, eu, cel intemnitat pentru Domnul, sa va purtati intr-un chip vrednic de chemarea pe care ati primit-o,
4:2  cu toata smerenia si blandetea, cu indelunga rabdare; ingaduiti-va unii pe altii in dragoste
4:3  si cautati sa pastrati unirea Duhului, prin legatura pacii.
4:4  Este un singur trup, un singur Duh, dupa cum si voi ati fost chemati la o singura nadejde a chemarii voastre.
4:5  Este un singur Domn, o singura credinta, un singur botez.
4:6  Este un singur Dumnezeu si Tata al tuturor, care este mai presus de toti, care lucreaza prin toti si care este in toti.
4:7  Dar fiecaruia din noi harul i-a fost dat dupa masura darului lui Hristos.
4:8  De aceea este zis: "S-a suit sus, a luat robia roaba si a dat daruri oamenilor."
4:9  Si acest: "S-a suit" ce inseamna decat ca inainte Se coborase in partile mai de jos ale pamantului?
4:10 Cel ce S-a coborat este acelasi cu Cel ce S-a suit mai presus de toate cerurile ca sa umple toate lucrurile.
4:11 Si El a dat pe unii apostoli; pe altii, proroci; pe altii, evanghelisti; pe altii, pastori si invatatori,
4:12 pentru desavarsirea sfintilor, in vederea lucrarii de slujire, pentru zidirea trupului lui Hristos,
4:13 pana vom ajunge toti la unirea credintei si a cunostintei Fiului lui Dumnezeu, la starea de om mare, la inaltimea staturii plinatatii lui Hristos;
4:14 ca sa nu mai fim copii, plutind incoace si incolo, purtati de orice vant de invatatura, prin viclenia oamenilor si prin siretenia lor in mijloacele de amagire;
4:15 ci, credinciosi adevarului, in dragoste, sa crestem in toate privintele, ca sa ajungem la Cel ce este Capul, Hristos.
4:16 Din El tot trupul, bine inchegat si strans legat, prin ceea ce da fiecare incheietura, isi primeste cresterea, potrivit cu lucrarea fiecarei parti in masura ei, si se zideste in dragoste.
4:17 Iata, dar, ce va spun si marturisesc eu in Domnul: sa nu mai traiti cum traiesc paganii in desertaciunea gandurilor lor,
4:18 avand mintea intunecata, fiind straini de viata lui Dumnezeu, din pricina nestiintei in care se afla in urma impietririi inimii lor.
4:19 Ei si-au pierdut orice pic de simtire, s-au dedat la desfranare si savarsesc cu lacomie orice fel de necuratie.
4:20 Dar voi n-ati invatat asa pe Hristos;
4:21 daca, cel putin, L-ati ascultat si daca, potrivit adevarului care este in Isus, ati fost invatati
4:22 cu privire la felul vostru de viata din trecut, sa va dezbracati de omul cel vechi care se strica dupa poftele inselatoare;
4:23 si sa va innoiti in duhul mintii voastre,
4:24 si sa va imbracati in omul cel nou, facut dupa chipul lui Dumnezeu, de o neprihanire si sfintenie pe care o da adevarul.
4:25 De aceea, lasati-va de minciuna: "Fiecare dintre voi sa spuna aproapelui sau adevarul", pentru ca suntem madulare unii altora.
4:26 "Maniati-va, si nu pacatuiti." Sa n-apuna soarele peste mania voastra
4:27 si sa nu dati prilej diavolului.
4:28 Cine fura sa nu mai fure; ci mai degraba sa lucreze cu mainile lui la ceva bun, ca sa aiba ce sa dea celui lipsit.
4:29 Niciun cuvant stricat sa nu va iasa din gura; ci unul bun, pentru zidire, dupa cum e nevoie, ca sa dea har celor ce-l aud.
4:30 Sa nu intristati pe Duhul Sfant al lui Dumnezeu, prin care ati fost pecetluiti pentru ziua rascumpararii.
4:31 Orice amaraciune, orice iuteala, orice manie, orice strigare, orice clevetire si orice fel de rautate sa piara din mijlocul vostru.
4:32 Dimpotriva, fiti buni unii cu altii, milosi si iertati-va unul pe altul, cum v-a iertat si Dumnezeu pe voi in Hristos.
5:1  Urmati, dar, pilda lui Dumnezeu ca niste copii preaiubiti.
5:2  Traiti in dragoste, dupa cum si Hristos ne-a iubit si S-a dat pe Sine pentru noi "ca un prinos si ca o jertfa de bun miros - lui Dumnezeu.
5:3  Curvia sau orice alt fel de necuratie, sau lacomia de avere nici sa nu fie pomenite intre voi, asa cum se cuvine unor sfinti.
5:4  Sa nu se auda nici cuvinte porcoase, nici vorbe nechibzuite, nici glume proaste care nu sunt cuviincioase; ci mai degraba cuvinte de multumire.
5:5  Caci stiti bine ca niciun curvar, niciun stricat, niciun lacom de avere, care este un inchinator la idoli, n-are parte de mostenire in Imparatia lui Hristos si a lui Dumnezeu.
5:6  Nimeni sa nu va insele cu vorbe desarte; caci din pricina acestor lucruri vine mania lui Dumnezeu peste oamenii neascultatori.
5:7  Sa nu va intovarasiti, dar, deloc cu ei.
5:8  Odinioara erati intuneric; dar acum sunteti lumina in Domnul. Umblati deci ca niste copii ai luminii.
5:9  Caci roada luminii sta in orice bunatate, in neprihanire si in adevar.
5:10 Cercetati ce este placut inaintea Domnului
5:11 si nu luati deloc parte la lucrarile neroditoare ale intunericului, ba inca mai degraba osanditi-le.
5:12 Caci e rusine numai sa spunem ce fac ei in ascuns.
5:13 Dar toate aceste lucruri, cand sunt osandite de lumina, sunt date la iveala; pentru ca ceea ce scoate totul la iveala este lumina.
5:14 De aceea zice: "Desteapta-te tu care dormi, scoala-te din morti, si Hristos te va lumina."
5:15 Luati seama deci sa umblati cu bagare de seama, nu ca niste neintelepti, ci ca niste intelepti.
5:16 Rascumparati vremea, caci zilele sunt rele.
5:17 De aceea nu fiti nepriceputi, ci intelegeti care este voia Domnului.
5:18 Nu va imbatati de vin, aceasta este destrabalare. Dimpotriva, fiti plini de Duh.
5:19 Vorbiti intre voi cu psalmi, cu cantari de lauda si cu cantari duhovnicesti, si cantati si aduceti din toata inima lauda Domnului.
5:20 Multumiti totdeauna lui Dumnezeu Tatal, pentru toate lucrurile, in Numele Domnului nostru Isus Hristos.
5:21 Supuneti-va unii altora in frica lui Hristos.
5:22 Nevestelor, fiti supuse barbatilor vostri ca Domnului;
5:23 caci barbatul este capul nevestei, dupa cum si Hristos este Capul Bisericii, El, Mantuitorul trupului.
5:24 Si dupa cum Biserica este supusa lui Hristos, tot asa si nevestele sa fie supuse barbatilor lor in toate lucrurile.
5:25 Barbatilor, iubiti-va nevestele cum a iubit si Hristos Biserica si S-a dat pe Sine pentru ea,
5:26 ca s-o sfinteasca, dupa ce a curatat-o prin botezul cu apa prin Cuvant,
5:27 ca sa infatiseze inaintea Lui aceasta Biserica, slavita, fara pata, fara zbarcitura sau altceva de felul acesta, ci sfanta si fara prihana.
5:28 Tot asa trebuie sa-si iubeasca si barbatii nevestele, ca pe trupurile lor. Cine isi iubeste nevasta se iubeste pe sine insusi.
5:29 Caci nimeni nu si-a urat vreodata trupul lui, ci il hraneste, il ingrijeste cu drag, ca si Hristos Biserica;
5:30 pentru ca noi suntem madulare ale trupului Lui, carne din carnea Lui si os din oasele Lui.
5:31 "De aceea va lasa omul pe tatal sau si pe mama sa si se va lipi de nevasta sa, si cei doi vor fi un singur trup."
5:32 Taina aceasta este mare - (vorbesc despre Hristos si despre Biserica). -
5:33 Incolo, fiecare din voi sa-si iubeasca nevasta ca pe sine; si nevasta sa se teama de barbat.
6:1  Copii, ascultati in Domnul de parintii vostri, caci este drept.
6:2  "Sa cinstesti pe tatal tau si pe mama ta" - este cea dintai porunca insotita de o fagaduinta -
6:3  "ca sa fii fericit si sa traiesti multa vreme pe pamant."
6:4  Si voi, parintilor, nu intaratati la manie pe copiii vostri, ci cresteti-i in mustrarea si invatatura Domnului.
6:5  Robilor, ascultati de stapanii vostri pamantesti, cu frica si cutremur, in curatie de inima, ca de Hristos.
6:6  Slujiti-le nu numai cand sunteti sub ochii lor, ca si cum ati vrea sa placeti oamenilor, ci ca niste robi ai lui Hristos, care fac din inima voia lui Dumnezeu.
6:7  Slujiti-le cu bucurie, ca Domnului, iar nu oamenilor,
6:8  caci stiti ca fiecare, fie rob, fie slobod, va primi rasplata de la Domnul, dupa binele pe care-l va fi facut.
6:9  Si voi, stapanilor, purtati-va la fel cu ei; feriti-va de amenintari, ca unii care stiti ca Stapanul lor si al vostru este in cer si ca inaintea Lui nu se are in vedere fata omului.
6:10 Incolo, fratilor, intariti-va in Domnul si in puterea tariei Lui.
6:11 Imbracati-va cu toata armura lui Dumnezeu, ca sa puteti tine piept impotriva uneltirilor diavolului.
6:12 Caci noi n-avem de luptat impotriva carnii si sangelui, ci impotriva capeteniilor, impotriva domniilor, impotriva stapanitorilor intunericului acestui veac, impotriva duhurilor rautatii care sunt in locurile ceresti.
6:13 De aceea, luati toata armura lui Dumnezeu, ca sa va puteti impotrivi in ziua cea rea si sa ramaneti in picioare, dupa ce veti fi biruit totul.
6:14 Stati gata, dar, avand mijlocul incins cu adevarul, imbracati cu platosa neprihanirii,
6:15 avand picioarele incaltate cu ravna Evangheliei pacii.
6:16 Pe deasupra tuturor acestora, luati scutul credintei, cu care veti putea stinge toate sagetile arzatoare ale celui rau.
6:17 Luati si coiful mantuirii si sabia Duhului, care este Cuvantul lui Dumnezeu.
6:18 Faceti in toata vremea, prin Duhul, tot felul de rugaciuni si cereri. Vegheati la aceasta, cu toata staruinta, si rugaciune pentru toti sfintii
6:19 si pentru mine, ca ori de cate ori imi deschid gura sa mi se dea cuvant, ca sa fac cunoscut cu indrazneala taina Evangheliei,
6:20 al carei sol in lanturi sunt; pentru ca, zic, sa vorbesc cu indrazneala, cum trebuie sa vorbesc.
6:21 Acum, ca sa stiti si voi despre mine, Tihic, preaiubitul frate si slujitor credincios in Domnul, va va face cunoscut totul.
6:22 Vi l-am trimis inadins, ca sa luati cunostinta despre starea noastra si sa va imbarbateze inimile.
6:23 Pace, fratilor, si dragoste impreuna cu credinta din partea lui Dumnezeu Tatal si din partea Domnului Isus Hristos!
6:24 Harul sa fie cu toti cei ce iubesc pe Domnul nostru Isus Hristos in curatie. Amin.